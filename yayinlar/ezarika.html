<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Ezârika’nın İsti‘râz Uygulaması ve Dârülharp Etkisi | Yusuf Sansarkan</title>
<meta name="generator" content="Jekyll v4.3.4" />
<meta property="og:title" content="Ezârika’nın İsti‘râz Uygulaması ve Dârülharp Etkisi" />
<meta name="author" content="Yusuf Sansarkan" />
<meta property="og:locale" content="en_US" />
<meta name="description" content="Personal Website" />
<meta property="og:description" content="Personal Website" />
<link rel="canonical" href="https://sansarkan.space/yayinlar/ezarika.html" />
<meta property="og:url" content="https://sansarkan.space/yayinlar/ezarika.html" />
<meta property="og:site_name" content="Yusuf Sansarkan" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Ezârika’nın İsti‘râz Uygulaması ve Dârülharp Etkisi" />
<script type="application/ld+json">
{"@context":"https://schema.org","@type":"WebPage","author":{"@type":"Person","name":"Yusuf Sansarkan"},"description":"Personal Website","headline":"Ezârika’nın İsti‘râz Uygulaması ve Dârülharp Etkisi","url":"https://sansarkan.space/yayinlar/ezarika.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="https://sansarkan.space/feed.xml" title="Yusuf Sansarkan" />
<meta name="google-site-verification" content="5yl5SUX54fQ7Fh4xfDnIcuvEHNThQPWWnCDfkmIangg" />
</head>
<body><header class="site-header">

  <div class="wrapper"><a class="site-title" rel="author" href="/index.html">Yusuf Sansarkan</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>
        <div class="trigger"><a class="page-link" href="/blog.html">Posts</a><a class="page-link" href="/publish.html">Publications</a></div>
      </nav></div>
</header>
<main class="page-content" aria-label="Content">
      <div class="wrapper">
        <h2 id="ezârikanın-i̇stirâz-uygulaması-ve-dârülharp-etkisi">Ezârika’nın İsti‘râz Uygulaması ve Dârülharp Etkisi</h2>
<h3 id="the-practice-of-istirāḍ-by-azāriḳa-and-impact-of-dār-al-ḥarb">The Practice of Isti‘rāḍ by Azāriḳa and Impact of Dār al-ḥarb</h3>

<p>Yazar: Yusuf Sansarkan<br />
Tür: Araştırma Makalesi<br />
Gönderim Tarihi: 20.09.2024<br />
Kabul Tarihi: 20.11.2024<br />
Doi: <a target="_blank" href="https://doi.org/10.47424/tasavvur.1553690">10.47424/tasavvur.1553690</a><br />
Orcid: <a target="_blank" href="https://orcid.org/0000-0001-8010-4173">0000-0001-8010-4173</a><br />
PDF Linki: <a target="_blank" href="https://dergipark.org.tr/tr/pub/tasavvur/issue/88386/1553690">Tasavvur / Tekirdağ İlahiyat Dergisi</a><br />
<span class="bld">Atıf/Cite:</span><br />Sansarkan, Yusuf. “Ezârika’nın İsti‘râz Uygulaması Ve Dârülharp Etkisi”. Tasavvur / Tekirdağ İlahiyat Dergisi 10/2 (Aralık 2024), 875-897.
<br /></p>

<h4 id="öz"><strong>Öz</strong></h4>
<p>Tahkim hadisesinde çağrı Kurʼan’a yapıldığı halde hakemliği iki
insanın yapacağı anlaşılınca, Hâricî zihniyettekiler Allah’ın
hükmünün uygulanmadığını savunmaya başlamıştır. Hz. Ali’ye
tabi oldukları için hükmün uygulanmasını ondan isteyen
Hâricîler, istediklerini alamayınca koparak ayrı bir grup
kurmuştur. Hâricîler Allah’ın hükmünü kusursuz işlemek için
çıktıkları yolda, kendileri gibi düşünmeyenlerin kanını
helal saymıştır. 64/683 yılında, bir bölünme sonucu doğan
Ezârika isimli Hâricî grup, yaşadıkları yerleri dârülislâm,
Müslümanların yaşadığı diğer toprakları dârülharp kabul
etmiş ve dârülharptekileri kim olduğuna bakmadan katletmiştir.
Çalışmanın amacı, Ezârika’nın Müslümanlara yönelik
eylemlerinde dârülharbin etkisine değinmektir. Erken dönemde
Müslümanlara korku ve dehşet saçan zihniyetin yok olmaması ve
günümüze kadar devam etmesi, konu üzerine yapılan çalışmaları
önemli hale getirmektedir. Araştırma isti‘râzın ne olduğu,
nasıl uygulandığı ve dârülharple ilişkisi çerçevesinde,
Muhakkime-i Ûlâ ve Ezârika örnekleriyle sınırlandırılmıştır.
Araştırma, öldürme eğilimindeki Hâricîlerin ilk etapta
insanların tahkime karşı olup olmadıklarını anlamak amacıyla
sorguladığı ve karşı olmayanları öldürdüğü; Ezârika’nın
kuruluşundan sonra ise kendi toprakları dışındaki yerleri
dârülharp kabul ederek dışarıda kalanlardan güç
yetirebildiğini sorgusuzca katlettiği sonuçlarına ulaşmıştır.&lt;/p&gt;</p>

<p><strong>Anahtar Kelimeler:</strong> İslâm Mezhepleri Tarihi, Hâricîlik, Ezârika,
İsti‘râz, Dârülharp.</p>

<h4 id="abstract"><strong>Abstract</strong></h4>
<p>In the Taḥkīm case, when it was realized that two people would
arbitrate despite the call made to the Ḳurʼān, the Khāridjites
started to argue that God’s judgment was not applied. The
Khāridjites, who demanded the implementation of the judgement from
Ali due to their subordination/obedience, subsequently broke away
when they were unable to achieve their desired outcome and formed a
separate group. The Khāridjites deemed it acceptible to eliminate
those who held opposing beliefs on the path they set out to make
Allah’s judgment. The Khāridji group called al-Azāriḳa, which was
born in 64/683 as a result of a schism, designated their own
territory as dār al-Islām and all other regions as dār al-ḥarb
and slaughtered those in dār al-ḥarb regardless of their identity.
The objective of this study is to examine the influence of the dār
al-ḥarb on the actions of the Khāridjites against Muslims. The
persistence of the mentality, which spread fear and terror among
Muslims in the early period, has not disappeared and continues to the
present day. This makes the studies on the subject significant. The
present study is confined to the examples of Muḥakkima al-ūlā and
al-Azāriḳa within the context of what isti‘rāḍ is, how it is
applied, and its relationship with the dār al-ḥarb. The study
concludes that the Khāridjites with a propensity to kill initially
sought to ascertain whether individuals were opposed to the Taḥkīm.
Those who did not express such opposition were subjected to death.
After the establishment of al-Azāriḳa, they designated all
territories apart from their own as dār al-ḥarb and were not
hesitant to kill those who remained in these regions.</p>

<p><strong>Keywords:</strong> History of Islamic Sects, Khāridjites, Azāriḳa, Isti‘rāḍ, Dār al-ḥarb.</p>

<h3 id="giriş"><strong>Giriş</strong></h3>
<p>Sıffîn Savaşı
Kurʼan sayfalarının mızraklara asılmasıyla durdurulmuş ve
sonucun hakemlik ile belirlenmesi kararlaştırılmıştır. Hz.
Ali’nin ordusunda daha sonra Hâricî olarak anılacak kesim,
hakemliğin Kurʼan’a göre değil de iki insan tarafından
yapılacağını gördüğünde karara şiddetle tepki göstermiştir.<a class="sdfootnoteanc" name="sdfootnote1anc" href="#sdfootnote1sym"><sup>1</sup></a>
Tahkimi kabul etmek zorunda bırakılan Hz. Ali, zikredilen kesim
tarafından hatalı, günahkâr, hatta kafir<a class="sdfootnoteanc" name="sdfootnote2anc" href="#sdfootnote2sym"><sup>2</sup></a>
sayılmıştır. Sıffîn dönüşü Hz. Ali’den ayrılarak Harûrâ’da
bir araya gelen tahkim karşıtları, yeni bir grup oluşturduklarının
farkına varmıştır. Hz. Ali’nin diyalog kurduğu Harûrâ ehli,
tahkimden vazgeçtiğini zannederek ayrılıktan vazgeçmiş, onunla
Kûfe’ye geri dönmüştür. Görüşme zamanı geldiğinde Hz.
Ali’nin Ebû Musa el-Eş‘arî’yi (ö. 42/662-63) hakemlik için
Dûmetülcendel’e göndermesi, tahkimden vazgeçmediğinin
anlaşılmasına neden olmuş ve grup bir daha ayrılma kararı
almıştır. Kûfe ve Basra’dan ayrılarak Nehrevan’da bir araya
gelen Hâricîler, yeni bir toplumun temellerini atmaya başlamıştır.
Onlara göre o günkü İslâm toplumunda varlığını sürdüren
Hz. Ali ve Muaviye’ye tabi iki grup da küfre düşmüş,
liderlerinin kararlarını, Allah’ın kararlarının üstünde tutar
olmuştur. Bu durumda Allah’ın emriyle hareket eden ve onun hükmünü
uygulamaya koyacak tek grup Nehrevan ehlidir.</p>

<p>Allah’ın hükmüyle hükmedilmesini sağlayacak bu yeni grup, dışarıda kalan herkesi
öteki kabul etmiştir. Tahkimin kabulünü ve onu kabul eden Hz.
Ali’ye tabiiyeti, öteki olup olmamanın ölçüsü sayan ilk
Hâricîler, Müslümanların hangi kategoride değerlendirilmesi
gerektiğini bir sorgulama ile belirlemeye çalışmıştır.
İsti‘râz adı verilen bu sorgulamanın sonucunda, bazı Hâricîler
tarafından sorgulanan kişilerin öldürülmesi, isti‘râzın
öldürmeyle anılmasına neden olmuştur. Ezârika’nın Hâricî
birlikten ayrılıp hâkim olduğu bölgeyi dârülislâm, diğer
diyarları dârülharp kabul etmesinden sonra, dârülharpteki
Müslümanları fırsat bulduğu biçimde öldürmesi, daha önce
öldürme ile anılan isti‘râzın tamamen öldürme anlamına
evrilmesine yol açmıştır. Ezârika, ilk Hâricîlerin
sorgulayarak kişiyi tanıma çabasına ihtiyaç duymamış,
dârülharpteki her Müslümanı potansiyel hedef kabul etmiştir.
Böylece dârülharp-dârülislam ayrılığı, Ezârika’nın
Müslümanlara isti‘râz uygulamasına dayanak oluşturmuştur.</p>

<p>Araştırma isti‘râz kavramının, Hâricîlerin kullanımı perspektifinde
tanımlanmasıyla başlamaktadır. İsti‘râzın uygulanmasına
dair örneklerle devam eden çalışma, Hâricîlerin bir kısmının
bilinç altında oluşan dârülharp algısının pratiğe dökülmesi
sonucu, onu katliamlarına nasıl dayanak ettiklerini tahlil etmekte
ve Ezârika’nın sorgulamayı bırakarak dârülharp üzerinden
Müslümanları kadın-erkek ayırt etmeksizin öldürmesinin
analiziyle tamamlanmaktadır. Ansiklopedi maddeleri<a class="sdfootnoteanc" name="sdfootnote3anc" href="#sdfootnote3sym"><sup>3</sup></a>
ve isti‘râzı ideolojik öldürme çerçevesinde ele alan bir
makale<a class="sdfootnoteanc" name="sdfootnote4anc" href="#sdfootnote4sym"><sup>4</sup></a>
dışında, çağdaş literatürde konunun işlenmediğine şahit
olunmaktadır. Müslümanların birbirlerini küfürle itham ederek
katletmesine yönelik zihniyetin tarih sahnesinde tekrar tekrar
sergilendiği, günümüzde de benzer eylemlerin uygulandığı göz
önüne alındığında, isti‘râz bahsinin işlenmesinin önemi
gün yüzüne çıkmaktadır. Bu bağlamda araştırma, erken dönemde
teşekkül eden bir mezhebin, insanları fırsat bulduğu yönden
öldürmek anlamına gelen isti‘râzı dârülharp çerçevesinde
uyguladığını açıklamaya çalışarak alana katkı sunmayı
hedeflemektedir.</p>

<h3 id="1-i̇stirâzın-tanımı"><strong>1. İsti‘râzın Tanımı</strong></h3>
<p>Arapça bir kelime olan isti‘râz "arz" (<font face="Times New Roman"><span lang="ar-SA">عرض</span></font>)
kökünden türetilmektedir. Ayn (<font face="Times New Roman"><span lang="ar-SA">ع</span></font>),
ra (<font face="Times New Roman"><span lang="ar-SA">ر </span></font>)
ve dâd (<font face="Times New Roman"><span lang="ar-SA">ض</span></font>)
harflerinden meydana gelen kelime, Arapça’da birden fazla anlamı
ihtiva etmektedir. "Arz" (<font face="Times New Roman"><span lang="ar-SA">عَرضْ</span></font>)
veya "urz" (<font face="Times New Roman"><span lang="ar-SA">عُرضْ</span></font>)
olarak telaffuz edilen kelime bir şeyin eni, mal, gösterme, sunma,
yan, kenar, orta, denetleme, gözden geçirme, genişlik gibi çok
sayıda farklı anlamlara gelmektedir.<a class="sdfootnoteanc" name="sdfootnote5anc" href="#sdfootnote5sym"><sup>1</sup></a>
Bununla birlikte İbn Fâris, söz konusu kelimenin esasında "boy"un
zıttı olan "en" anlamına geldiğini belirtmektedir.<a class="sdfootnoteanc" name="sdfootnote6anc" href="#sdfootnote6sym"><sup>2</sup></a>&lt;/p&gt;
İsti‘râz
(<font face="Times New Roman"><span lang="ar-SA">إستعراض</span></font>),
"arz" kelimesinin istif‘âl babındaki halidir ve temel
anlamıyla "birinden, onda olan şeyi ortaya dökmesini istemek"
anlamına gelmektedir.<a class="sdfootnoteanc" name="sdfootnote7anc" href="#sdfootnote7sym"><sup>3</sup></a>
Bu anlamının yanında klasik kaynaklarda çoğunlukla öldürme
anlamında kullanılan kelime, kontrol/tetkik ve askerleri teftiş
etmek anlamlarında da kullanılmıştır. Örneğin satın alınmak
istenen bir cariyenin durumunu öğrenmek/kontrol etmek<a class="sdfootnoteanc" name="sdfootnote8anc" href="#sdfootnote8sym"><sup>4</sup></a>
ve komutanın askerlerini teftiş etmesi<a class="sdfootnoteanc" name="sdfootnote9anc" href="#sdfootnote9sym"><sup>5</sup></a>
anlamında isti‘râz tabiri kullanılmıştır.</p>

<p>İsti‘râzın öldürme anlamına yakından bakıldığında bazı müelliflerin
kelimeyi Hâricîlerle özdeşleştirdiğine şahit olunmaktadır.
Bazı Arapça sözlükler, isti‘râz kelimesine değinirken
doğrudan "Hâricîler insanlara isti‘râz uyguluyor."
(<font face="Times New Roman"><span lang="ar-SA">إستعرض الخوارج
الناس</span></font>) ifadesiyle kelimeye yer vermekte ve
kelimenin "Hâricîlerin kim olduğuna bakmadan insanları
öldürmesi" veya "Hâricîlerin bulduğunu öldürmesi"
anlamına geldiğini belirtmektedir.<a class="sdfootnoteanc" name="sdfootnote10anc" href="#sdfootnote10sym"><sup>6</sup></a>
Kelimenin sorgulamaktan öldürme anlamına Hâricîler sebebiyle mi
geldiği, yoksa temelinde bu anlamı taşıyıp taşımadığı
tartışmalıdır. Tehzîbü’l-luga’da isti‘râzın kökünde
bulunan "urz" kelimesine dayanarak kelimenin aslında böyle
bir anlama geldiği de savunulmaktadır. Buna göre "kenar"
ve "yan" anlamına gelen "urz"dan türeyen
isti‘râz, düşmanları imkân bulunan yönden, güç
yetirilebildiği şekilde öldürmek anlamına gelmektedir.<a class="sdfootnoteanc" name="sdfootnote11anc" href="#sdfootnote11sym"><sup>7</sup></a>
Buna karşılık Watt, isti‘râz kelimesinin anlamının sorgulamak
olduğunu, ancak sonradan düşmanları öldürme anlamına doğru
evrildiğini iddia etmektedir.<a class="sdfootnoteanc" name="sdfootnote12anc" href="#sdfootnote12sym"><sup>8</sup></a></p>

<p>Watt’ın iddiasını
açmak gerekirse temelde sorgulamak anlamına gelen isti‘râz,
öldürme ile iç içe kullanılmaya başlamadan önce,
sorgulamaların çoğu ölümle bittiğinden, sorgulayıp öldürmek
anlamında kullanılmış olmalıdır. Sonraki başlıkta görüleceği
üzere Nehrevan’daki birliğe katılmak üzere Basra’dan gelen bir
grup, yolda karşılaştığı Abdullah b. Habbâb b. Eret’i önce
sorgulamış, sonra öldürmüştür. Yapılan sorgulamadaki can
alıcı soru, sorgulanan kişinin Hz. Ali hakkındaki görüşüdür.
Watt’ın iddiası doğruysa, yani başlarda sorgulama anlamına gelen
kelime sonradan öldürme anlamı kazandıysa, söz konusu sorgulayıp
öldürme eylemlerinden çokça yaşanmış olmalıdır. Belki de bir
süre sonra "Hâricîler insanları sorguluyor." (<font face="Times New Roman"><span lang="ar-SA">يستعرض
الخوارج الناس</span></font>) ifadesi, insanları
öldürdükleri şeklinde anlaşılmıştır. Yani sorgulanan bir
kimsenin öldürülmesi, sorgulama ifadesinin zihinlerde öldürme
ile eşleştirilmesine yol açmış olmalıdır.</p>

<p>İsti‘râz
öldürmeye işaret ettiğinde, özellikle çocukların katlinin caiz
olduğuna yönelik ifadelerde daha çok Ezârika ile kullanılmıştır.<a class="sdfootnoteanc" name="sdfootnote13anc" href="#sdfootnote13sym"><sup>9</sup></a>
Bunun yanında öldürme ya da sonunu düşünmeden savaşa atılma
ve düşmanları yok etme anlamında, Hâricî bağlamı dışında
kullanıldığına rastlanmaktadır. Örneğin Ebû İshâk
el-Fezârî’nin (ö. 188/804) eserinde, zikredilen anlamda bir
kullanım vardır. Rivayete göre Uhud Savaşı’nda Hz. Peygamber’in
şehit düştüğünü sanan Müslümanların panik yaptığını
gören bir sahâbî, önce onları cesaretlendiren bir konuşma
yapmış, ardından müşriklere kılıcıyla saldırmıştır
(<font face="Times New Roman"><span lang="ar-SA">استعرض
المشركين بالسيف</span></font>).<a class="sdfootnoteanc" name="sdfootnote14anc" href="#sdfootnote14sym"><sup>10</sup></a>
Ahmed b. Hanbel’in (ö. 241/855) Zübeyr b. Avvâm’ın faziletlerini
anlattığı bir rivayette benzer bir kullanım bulunmaktadır. Hz.
Peygamber’in hayatını kaybettiğine dair söylentiler üzerine
Zübeyr kılıcını alıp evden çıkmıştır. Onu gören Hz.
Peygamber ne yaptığını sorunca öldüğünü sandığını
söylemiştir. "Ne yapacaktın?" diye soran Hz. Peygamber’e
Zübeyr "Vallahi Mekkelileri öldürmek/yok etmek istedim."
(<font face="Times New Roman"><span lang="ar-SA">أردت واللّه
ان أستعرض اهل مكة</span></font>) şeklinde cevap
vermiştir.<a class="sdfootnoteanc" name="sdfootnote15anc" href="#sdfootnote15sym"><sup>11</sup></a></p>

<p>Zikredilen örneklerden de anlaşılabildiği üzere isti‘râzın öldürmeyle
yakın bir ilişkisi bulunmaktadır.  Anlamın kelimenin özünde
bulunması ya da Hâricîlerin yoğun kullanımı sonrası bu yönde
bir kaymaya uğraması, sonucu değiştirmemektedir.  Kaynaklar,
Ezârika’nın kim olduğuna bakmadan kendilerinden olmayanları
acımasızca katlettiğini nakletmekte ve bu katilleri isti‘râz
adıyla aktarmaktadır.</p>

<h3 id="2-ezârikanın-i̇stirâz-uygulaması"><strong>2. Ezârika’nın İsti‘râz Uygulaması</strong></h3>
<p>Sıffîn Savaşı’nda, sonucun hakemlere bırakılması kararlaştırıldıktan sonra Hz.
Ali’nin ordusunda bölünme baş gösterdi. Daha sonra kendilerine
Hâricî denilecek kesim Allah’ın hüküm verdiği bir konuda
hakemlerin, diğer bir ifadeyle insanların hüküm vermesine karşı
çıkmaktaydı. Hz. Ali ve ordusu bu hal üzere Kûfe’ye döndüğünde,
tahkimin kabulü nedeniyle ona karşı tavır alanlar ondan ayrılıp,
Kûfe’ye yakın bir yer olan Harûrâ’da toplandı. Hz. Ali onları
birlik olmaya çağırmak ve Kûfe’ye geri döndürmek amacıyla önce
Abdullah b. Abbas’ı (ö. 68/687-688) gönderdi. Sonuç alamayınca
bizzat kendisi onlarla görüştü. Yapılan görüşme neticesinde
Hz. Ali’yi yanlış anlayarak tahkimden vazgeçtiğini sanan Harûrâ
ehli ayrılıktan vazgeçip Kûfe’ye döndü. Bunlar olurken
hakemlerin görüşmesi karara bağlanmıştı ancak henüz buluşma
gerçekleşmemişti. Hz. Ali Ebû Musa el-Eş‘arî’yi Amr b. As’la
görüşmek üzere Dûmetülcendel’e gönderince yanlış
anlaşılmanın farkına varan tahkim karşıtları, Hz. Ali’den
ayrılarak Nehrevan’da bir araya geldi.<a class="sdfootnoteanc" name="sdfootnote16anc" href="#sdfootnote16sym"><sup>1</sup></a></p>

<p>Tahkim karşıtlarının bu ikinci ayrılığını öncekinden farklı kılan özelliklerinden
biri, Harûrâ gibi yakın bir yere değil, Kûfe’ye dört gün
mesafedeki Nehrevan’a gitmiş olmalarıdır. Hz. Ali’nin onlarla
tartışması ve ortaya koyduğu deliller ikna olmalarına
yetmemiştir. İlk Hâricîler kabul edilen Muhakkime-i Ûla’nın
Kûfe’den ayrılmasının sebebi, Hz. Ali’ye artık kafir gözüyle
bakmaları neticesinde onun hâkim olduğu toprakların İslâm yurdu
olmadığına inanmalarıdır. Onlara göre Muaviye’nin yönettiği
yerler gibi, Hz. Ali’nin yönettiği yerler de artık dârülharptir.
Eğer imkân varsa dârülharpte durmamak ve hicret etmek zorunludur.
Kanaatimizce Nehrevan’a gidişin arkasındaki temel sebep veya
dayanak budur.</p>

<p>Kûfe ve Basra’dan ayrılarak Nehrevan’a gelen tahkim karşıtları, yeni bir grup
oluşturmaya başlasa da henüz zararlı bir topluluk olarak
algılanmamaktaydı. Onlara halkın veya Hz. Ali’nin bakışını
değiştiren olay, Abdullah b. Habbâb b. Eret’i katletmeleriydi.
Nehrevan’da kurulacak yeni oluşuma katılmak üzere Basra’dan yola
çıkan bir grup, yolda insanları sorgulamaya başladı. Grubun
yakınından, eşek üstünde, hamile karısıyla birlikte bir adam
geçiyordu. Onu çağırıp tanımak için sorular sordular. Abdullah
b. Habbâb b. Eret olduğunu öğrendikleri bu kişiye, onu korkutup
korkutmadıklarını sorduklarında Abdullah onlardan korktuğunu
ifade etti. Onu sakinleştirip korkmasına gerek olmadığını
söyledikten sonra ondan, babası Habbâb b. Eret’in Hz.
Peygamber’den duyduklarını anlatmasını istediler. Bu istek
üzerine Abdullah babasından duyduğu şu hadisi okudu: "Babam
Hz. Peygamber’den şöyle rivayet etti: Bir fitne olacak, insan
bedeni nasıl ölüyorsa kalbi de ölecek. Kişi mümin yatacak kafir
kalkacak, kafir kalkacak mümin yatacak."<a class="sdfootnoteanc" name="sdfootnote17anc" href="#sdfootnote17sym"><sup>2</sup></a>
Sorulara devam eden Hâricî grup Hz. Ebubekir ve Ömer’in durumunu
sorduklarında Abdullah ikisi hakkında da iyi konuştu. Hz. Osman’ın
ilk yılları ve son dönemi hakkındaki fikirlerini öğrenmek
istediklerinde Abdullah, her iki dönemde de haklı olduğunu ve
uygulamalarının doğru olduğunu söyledi. Aynı şekilde Hz.
Ali’nin tahkimden önceki ve sonraki durumunu sordular. Abdullah: "O
Allah’ı sizden iyi biliyor. Dininde en takvalı kişi ve en zeki
insandır." şeklinde cevap verdi. Aldıkları cevaptan
hoşlanmayan Hâricîler "Sen hevaya uyuyorsun, insanların
amellerine değil isimlerine bakıyorsun. Seni daha önce kimseyi
öldürmediğimiz gibi öldüreceğiz." dediler.<a class="sdfootnoteanc" name="sdfootnote18anc" href="#sdfootnote18sym"><sup>3</sup></a></p>

<p>Devamında Abdullah b. Habbâb b. Eret ve hamile karısının vahşice öldürüldüğü
anlatılmaktadır.<a class="sdfootnoteanc" name="sdfootnote19anc" href="#sdfootnote19sym"><sup>4</sup></a>
Eğer olay doğruysa Basra’dan gelen grubun Abdullah’ın imanını,
Hz. Osman ve Hz. Ali üzerinden sorgulamaya çalıştığı, onun ise
korkmasına rağmen geri adım atmadığı anlaşılmaktadır.
Abdullah’ın ilk karşılaşmada onlardan korkması, grubun düzensiz
ve korku verici şekilde hareket ettiğini göstermektedir. Buna
karşılık kaynaklarda geçen diyalogdan anlaşıldığı kadarıyla
Hakem Olayı’ndan pişmanlık, Hz. Ebubekir ve Hz. Ömer devrine
özlem duydukları ve dindar oldukları anlaşılmaktadır. Olayın
sonucunu trajik hale getiren ise kendileri gibi düşünmeyenlere
yaşam hakkı tanımamalarıdır. Abdullah’a babası sebebiyle saygı
duysalar bile Hz. Osman ve Hz. Ali’nin kafir olduğunu ikrar
etmemesi, grubun onu kafir saymasını ve ölmesinin gerektiğini
düşünmesine yol açmıştır.</p>

<p>Yukarıdaki olay, muhtemelen çalışmanın konusunu teşkil eden isti‘râzın ilk
uygulamasıdır. İşledikleri bu katil sebebiyle insanlar korkuya
kapılmış, aynı şeyin başlarına gelmesinden korkarak Hz.
Ali’den bir çare bekler duruma gelmiştir. Hz. Ali onlara bir elçi
göndermiş ancak grup elçiyi de öldürmüştür.<a class="sdfootnoteanc" name="sdfootnote20anc" href="#sdfootnote20sym"><sup>5</sup></a>
Bunun üzerine Hz. Ali üzerlerine yürümüş ve onları
dağıtmıştır. Hz. Ali’nin çabalarıyla dört bin kişilik grubun
çoğunluğu davalarından vazgeçerek Nehrevan’dan ayrılmış,
geriye yaklaşık bin sekiz yüz kişi kalmıştır.<a class="sdfootnoteanc" name="sdfootnote21anc" href="#sdfootnote21sym"><sup>6</sup></a>
Geriye kalanlar Hz. Ali’nin çabalarına rağmen barışmaya ve onu
tekrar lider kabul etmeye yanaşmamış, Abdullah ve elçinin
kâtillerini teslim etmeyi reddetmiş ve olayı grup olarak üstlenme
yoluna gitmiştir. Bunun üzerine Hz. Ali’nin ordusu ilk Hâricîleri,
diğer bir ifadeyle Muhakkime-i Ûlâ’yı, tabiri caizse, kılıçtan
geçirmiştir.<a class="sdfootnoteanc" name="sdfootnote22anc" href="#sdfootnote22sym"><sup>7</sup></a></p>

<p>Ayrışık bir yapıdan müteşekkil Muhakkime-i Ûlâ içinde Hz. Ali ve ondan razı
olan herkesin öldürülmesi gerektiğine inananların olması
muhtemeldir. Bu fikirde olanlar Abdullah b. Habbâb b. Eret ve Hz.
Ali’nin gönderdiği elçiyi öldürmeyi, inançlarının bir gereği
olarak, Allah’ın hükmünü uygulamak şeklinde telakki etmiş
olmalıdır. Hz. Ali üzerlerine yürüyüp topluluklarını etkisiz
hale getirdikten sonra bile ellerindeki imkân nispetinde öldürmekten
geri durmayacakları, Hz. Ali, Muaviye ve Amr b. Âs’ın
öldürülmesini hedeflemelerinden anlaşılabilir. Son iki isimde
netice alamasalar da İslâm devletinin halifesini katletmeyi
başarmışlardır. Halifeyi katletmeleri onların şahıs
ayırmadıklarının bir göstergesidir. Öte yandan Hz. Ali’yi
öldürmeleri Nehrevan’ın intikamı ve ölenlerin ardından
hissettikleri umutsuzluk şeklinde anlatılsa da<a class="sdfootnoteanc" name="sdfootnote23anc" href="#sdfootnote23sym"><sup>8</sup></a>
Muaviye ve Amr b. As’ı da öldürmek üzere yola çıkmaları,
amaçlarının sadece intikam olmadığını göstermektedir.
Kûfe’den ayrılırken niyetleri Allah’ın hükmünü hâkim kılmak
olan Hâricîler; muhtemelen Hz. Ali, Muaviye ve Amr b. As’ı
öldürerek fitneyi, çok başlılığı ve huzursuzluğu
bitireceklerini düşünmüştür.</p>

<p>İsti‘râz uygulaması Nehrevan ehli ile sınırlı kalmamış, sonraki süreçte
Hâricîler arasında uygulanmaya devam etmiş ve onlarla anılan bir
uygulama haline gelmiştir. Tarih kitapları önemli Hâricîlerden
bahsettiğinde, isti‘râzı kabul edip etmediklerini zikrederek
bahsettikleri kişileri buna göre konumlandırmıştır. Örneğin
Hâricîlerin önemli isimlerinden biri olan Ebû Bilal Mirdâs b.
Üdeyye (ö. 61/681) isti‘râza karşı olmakla vasıflandırılmış<a class="sdfootnoteanc" name="sdfootnote24anc" href="#sdfootnote24sym"><sup>9</sup></a>
ancak onun yolunu takip ettiğini savunan Nâfi‘ b. Ezrak (ö.
65/685),  isti‘râzın uygulayıcısı olarak tanıtılmıştır.<a class="sdfootnoteanc" name="sdfootnote25anc" href="#sdfootnote25sym"><sup>10</sup></a>
Özellikle Nâfi‘ b. Ezrak ve adına nispetle anılan Ezârika,
isti‘râz denince akla gelen ilk oluşumdur.<a class="sdfootnoteanc" name="sdfootnote26anc" href="#sdfootnote26sym"><sup>11</sup></a></p>

<p>Nâfi‘ b. Ezrak’ın ön plana çıkışı, Emevîlerin zayıfladığı ve Abdullah b.
Zübeyr b. Avvâm’ın (ö. 73/692) halifeliğini ilan ettiği döneme
denk gelmektedir. Abdullah b. Zübeyr Emevîlere karşı mücadele
ederken onun yanında savaşan Hâricîler, İbn Zübeyr’in Mekke’yi
ele geçirip devletini kurmasından sonra aynı fikirde olmadıklarını
anlamış ve ondan ayrılarak kendi yollarını çizmeye karar
vermiştir (64/683).<a class="sdfootnoteanc" name="sdfootnote27anc" href="#sdfootnote27sym"><sup>12</sup></a>
Bu sırada Nâfi‘ b. Ezrak, kendi aralarında anlaşmazlığa düşen
Hâricî topluluğun içinden sıyrılarak müstakil grubunu
oluşturmuş ve binlerce insanı peşine takmayı başarmıştır.
Nâfi‘’in çıkış noktası, küfrün hakimiyetinde durmanın caiz
olmadığı ve cihada gitmenin zorunlu olduğudur. Bu konuda ona
katılmayanları tekfir eden Nâfi‘’in etrafında toplananlar
Ezârika adıyla tarihte kanlı bir iz bırakmıştır. Nâfi‘,
kendi grubunu döneminin en kalabalık ve etkin Hâricî oluşumu
haline getirmeye muvaffak olmuştur. Abdullah b. İbâz ve Abdullah
b. Asfar (ö. 1./7. yüzyıl sonları) gibi Hâricî ileri
gelenlerini tekfir eden, kestiklerini yemeyi ve onlarla evlenmeyi
yasaklayan Nâfi‘ b. Ezrak, diğerlerine nazaran daha güçlü bir
mezhep kurmayı başarmıştır.<a class="sdfootnoteanc" name="sdfootnote28anc" href="#sdfootnote28sym"><sup>13</sup></a></p>

<p>Ezârika’yı adı geçen diğer liderlerin gruplarından ayıran, Müslümanlara karşı
daha sert bir tutum takınmasıdır. Büyük günah işleyen herkesi
kafir statüsünde gören Nâfi‘ b. Ezrak’ın takipçileri, fırsat
buldukları kişiyi, kim olduğuna aldırış etmeden katletmiştir.
Onlara göre büyük günah işleyen kişi iman dairesinin dışına
çıktığı için öldürülmeyi hak etmektedir. Hâricî
topluluklarından ayrılan ilk kol hüviyetinde olan Ezârika’nın
kurucusu Nâfi‘ b. Ezrak, kolun görüşlerinin sistemleştiricisi
konumundadır. Kısa bir süre liderlik yapmasına rağmen savunduğu
görüşleri uygulamaktan geri durmayan Nâfi‘, fikirlerini
pratikte uygulamış, müşrik veya kafir kabul ettiği Müslümanları
öldürmekten çekinmemiştir.<a class="sdfootnoteanc" name="sdfootnote29anc" href="#sdfootnote29sym"><sup>14</sup></a></p>

<p>Nâfi‘ b. Ezrak’ın isyanını başlatmasından öncesine denk gelen bir olay, Nâfi‘
ile bağlantısı açısından Ezârika’nın isti‘râz uygulamasına
örnek sayılabilir. Urve b. Üdeyye<a class="sdfootnoteanc" name="sdfootnote30anc" href="#sdfootnote30sym"><sup>15</sup></a>
öldürüldükten sonra Ebü’l-Vâzi‘ er-Râsibî adlı bir şahıs,
Nâfi‘ b. Ezrak’a gelerek onun zulme karşı ayaklanması
gerektiğini söyler. Nâfi‘, ona katıldığını ancak uygun
zamanı kolladığını ifade edince Ebü’l-Vâzi‘ daha fazla
beklemeyi uygun görmez, gidip bir kılıç alır ve onu biletmeye
götürür. Kılıcı bileyen şahıs Hâricîler hakkında kötü
konuşunca Ebü’l-Vâzi‘ bilettiği kılıcı elinden alır ve onu
öldürür. Etraftakiler ona durdurmaya çalışınca onlara da
saldırır.<a class="sdfootnoteanc" name="sdfootnote31anc" href="#sdfootnote31sym"><sup>16</sup></a>
Bu rivayet, bir kesim Hâricî’nin toplum içinde yaşamaya tahammül
edemediğini ve Abdullah b. Zübeyr’in onlarla aynı görüşü
paylaşmadığını öğrendiklerinden beri ayaklanmak için fırsat
kolladıklarını göstermektedir. Muhtemelen bu zaman zarfında
liderlik konumunda bulunan Nâfi‘ b. Ezrak ve onun gibi ileri
gelenler, zikredilen düşüncelere sahip insanlar tarafından,
Ebü’l-Vâzi‘’in harekete geçme isteğine benzer isteklerle baskı
altına alınmıştır. Adı geçen olaya değinen Wellhausen’e göre
Ebü’l-Vâzi‘’in bu davranışı, ilerleyen süreçte harekete
geçecek olan Nâfi‘ b. Ezrak’a hangi yöntemi kullanması
gerektiğine dair fikir vermiştir.<a class="sdfootnoteanc" name="sdfootnote32anc" href="#sdfootnote32sym"><sup>17</sup></a></p>

<p>Ezârika’nın ayrılmasından önce gerçekleşen yukarıdaki olay, Hâricîler
arasında öldürmeye meyilli kişilerin varlığını göstermesi
açısından önemlidir.  Öte yandan ayrıldıktan sonra Nâfi‘ b.
Ezrak ve tabileri, hedef kendileri dışındaki Müslümanlar olunca
öldürmekte sınır tanımamıştır. Tarih kitapları genel olarak
onların çokça öldürdüklerini, isti‘râz uyguladıklarını
bildirmekle yetinmektedir. Bunun yanında detaylı münferit
örneklere ulaşmak mümkündür. Bunlardan biri Ubâde b. Kurt
adındaki bir Müslüman’ı öldürmeleridir. Ubâde fetihlere asker
olarak katılıp uzun yıllar merkezden uzakta kalan bir savaşçıdır.
Savaştan döndüğünde Ezârika’nın hâkim olduğu bir konumdan
geçerken, ezana icabet etmek amacıyla mescidin yolunu tutar.
Mescide doğru gittiğini gören Hâricîler "Nereye gidiyorsun
ey Allah’ın düşmanı?" diyerek onun engeller. Ubâde "Siz
de kimsiniz kardeşler?" şeklinde soruya soruyla karşılık
verince "Sen ancak şeytanla kardeş olabilirsin, seni
öldüreceğiz." derler. Müslüman olduklarını bilen Ubâde,
onu öldürme gerekçelerini anlamaya çalışarak "Rasûlullah’ın
benden razı olduğu bir konuda siz neden benden razı olmuyorsunuz?"
diyerek onları düşünmeye sevk etmeye çalışır. Hâricîler ne
demek istediğini sorunca Ubâde "Ben kafirdim, kelime-i şehadet
getirdim o beni kendi halime bıraktı." diye durumu onlara
açıklar ancak bu cevap Hâricîleri tatmin etmez ve Ubâde b. Kurt,
Hâricî eliyle ölmekten kurtulamaz.<a class="sdfootnoteanc" name="sdfootnote33anc" href="#sdfootnote33sym"><sup>18</sup></a></p>

<p>Ümmü Hafs bnt. Münzir b. Cârûd adındaki bir kadın, Ezârika’nın kadın-erkek,
soylu veya köle fark etmeksizin Müslümanları öldürdüklerine
dair örnek olabilir. Horasan valisi Mühelleb (ö. 82/702), kardeşi
Abdülaziz’i, Katarî b. Fücâe (ö. 78/697) idaresinde Ezrakîlerle
savaşmak üzere görevlendirir. Katarî’nin ordusu, Abdülaziz’in
ordusunu kuşatır ve Abdülaziz’e tabi birlikler yenilir. Abdülaziz
mağlup olunca karısı Ümmü Hafs bnt. Münzir esir düşer. Soylu
bir kadın olduğu için Ezrakî grup arasında Ümmü Hafs için bir
rekabet başlar. Onu kendilerine cariye olarak almak için açık
arttırmaya girişirler. Açık arttırma beş yüz dirhemden başlar.
Ümmü Hafs için ödenen bedel yetmiş bin dirheme kadar çıkar.
Bunu gören Katarî b. Fücâe durumdan rahatsız olur ve "Muhacir
bir Müslümanın yetmiş bin dirheme sahip olması uygun değildir."
diyerek bunu belli eder. Kadın için harcanan çaba ve Katarî’nin
bu sözü üzerine Ezrakîlerin ileri gelenlerinden biri, Ümmü
Hafs’ı bir kılıç darbesiyle öldürür. Katarî neden böyle bir
şey yaptığını sorunca, onun toplum arasında fitneye sebebiyet
vermesinden korktuğunu ifade eder. Grubun lideri Katarî b. Fücâe,
adamı yaptığından dolayı tebrik eder.<a class="sdfootnoteanc" name="sdfootnote34anc" href="#sdfootnote34sym"><sup>19</sup></a></p>

<p>Siyasi olaylarla bağlantılı olarak ortaya çıkmasına rağmen Hâricîlerin
itikad-siyaset ayrımına gitmedikleri, olaylara yaklaşımlarının
itikadi olduğu bilinmektedir. Bazı Hâricî grupların insanları
öldürmesi, kadın çocuk ayırmadan Müslümanları katletmesi,
karizmatik bir liderin peşinden koşarak onun her dediğini yapma
gibi siyasi içerikli olmaktan ziyade, inanç gereği yapılan
itikadi sebeplere dayanmaktadır. Hâricîlerin çok Kurʼan
okudukları ve nassa körü körüne bağlı oldukları da göz önüne
alındığında yaptıkları bu katliamlara nastan bir dayanak bulmuş
olmaları gerekmektedir. Mürtekib-i kebirenin ölümü hak ettiğini
savunmaları, onlara kebire sahibini öldürme ruhsatı
vermemektedir. İmamı ve diğer Müslümanları devre dışı
bırakarak günaha bulaşanları rahatlıkla öldürebilmeleri için
kendilerini İslâm toplumundan ayırmaları gerekmektedir. Bunun en
kolay yolu, İslâm topraklarını dârülharp kabul etmektir.
Böylece bu topraklarda yaşayıp kendine Müslüman diyen herkes
potansiyel hedef haline gelecektir.</p>

<h3 id="3-dârülharp-algısının-i̇stirâz-uygulamasındaki-etkisi"><strong>3. Dârülharp Algısının İsti‘râz Uygulamasındaki Etkisi</strong></h3>
<p>Dâr (<font face="Times New Roman"><span lang="ar-SA">دار</span></font>)
kapsayıcı bir biçimde yerleşim birimi; daha dar kullanımlarla
ev, memleket, şehir, kabile gibi anlamlara gelmektedir. Kelimeye
İslâm ve İslâm karşıtı bir ifade eklenerek oluşturulan
dârülislâm, dârülhicre,<a class="sdfootnoteanc" name="sdfootnote35anc" href="#sdfootnote35sym"><sup>1</sup></a>
dârülharp, dârülküfür gibi terimler Müslümanların
hakimiyetindeki veya Müslümanlara düşman olanların ellerindeki
toprakları tarif etmektedir.<a class="sdfootnoteanc" name="sdfootnote36anc" href="#sdfootnote36sym"><sup>2</sup></a>
Çalışmada konu edinilen dârülharp, kafir bir yöneticinin
yönettiği ülkeye işaret etmektedir.<a class="sdfootnoteanc" name="sdfootnote37anc" href="#sdfootnote37sym"><sup>3</sup></a>
Bir yerin dârülharp sayılması için Müslümanlar tarafından
yönetilmemesi ve İslâm hukukunun orada icra edilmemesi
gerekmektedir.<a class="sdfootnoteanc" name="sdfootnote38anc" href="#sdfootnote38sym"><sup>4</sup></a>
İslâm Hukukuna göre kendileriyle anlaşma yapılmış küfür
diyarları dışındaki dârülharp sayılan yerler ile savaş
halinde olunduğu varsayılmıştır. Ancak bu, Müslüman olmayan
herkesin öldürülmesi amacıyla değildir.<a class="sdfootnoteanc" name="sdfootnote39anc" href="#sdfootnote39sym"><sup>5</sup></a>
Henüz bu görüşlerin olgunlaşmadığı bir dönemde faaliyete
geçen Ezrakîler de uygulamayı benzer şekilde yapmış, Müslüman
olmayanları değil, Müslümanım diyenleri öldürme yoluna
gitmiştir. Onlara göre sadece tahkimi kabul eden Hz. Ali değil,
ondan razı olan herkes kafirdir. Yöneticiler ve halk kafir olduktan
sonra İslâm hukukunun icra edilip edilmemesi konusu ikinci plana
düşmektedir. Asıl olan imandır ve büyük günah işleyen hiç
kimsede iman yoktur.<a class="sdfootnoteanc" name="sdfootnote40anc" href="#sdfootnote40sym"><sup>6</sup></a>
Hz. Ali’yi ve halkı kafir, hatta zalim gördükleri tarih
metinlerine yansımıştır. Nehrevan’a gidişlerini de İslâm’ın
doğru yaşanması için zalimlerden kaçış, diğer bir ifadeyle
hicret olarak nitelendirmişlerdir.</p>

<p>Nehrevan ayrılığınınfitilini ateşleyen olay olarak Ebu Musa el-Eş‘arî’nin
Dûmetülcendel’e gönderilmesi, tahkim karşıtlarının Hz. Ali’ye
gidip onu uyarmasına sebep olmuştur. Uyarıyı yaparak Hz. Ali’den
tövbe etmesini isteyen Hâricî ileri gelenleri Zür‘a b. Burc ve
Hurkûs b. Züheyr’dir. Hz. Ali Sıffîn’de bir anlaşmanın
imzalandığını, bunun söz anlamına geldiğini ve verilen sözün
tutulmasının gerekliliğini bildirmesine rağmen buna şiddetle
karşı çıkan ikili, yüksek sesle "Hüküm ancak
Allah’ındır." şeklinde slogan atarak oradan ayrılmıştır.<a class="sdfootnoteanc" name="sdfootnote41anc" href="#sdfootnote41sym"><sup>7</sup></a>
Rivayetlerden anlaşıldığı kadarıyla bundan sonraki süreçte
Hz. Ali, ona tabi olanlar ve tahkime karşı olanlar arasında
birtakım atışmalar yaşanmıştır. İki grup Hz. Ali’nin idaresi
altında bir arada yaşamaya devam etmiş ancak zihinsel bölünmüşlük,
iki farklı grubun birbirine tahammül edemeyecek seviyeye gelmesine
yol açmıştır. Kaynaklarda detaylara yer verilmese de bu süre
zarfındaki atışmalar hakkındaki birkaç rivayet, Hâricîlerin
Kûfe’de huzursuzluğa neden olduğunu göstermektedir.</p>

<p>Tahkim karşıtları, sloganları olan "Hüküm ancak Allah’ındır!" (<font face="Times New Roman"><span lang="ar-SA">لا
حكم إلا لله</span></font>) ifadesini, zikredilen süreçte,
diğer insanları rahatsız edecek şekilde kullanmaya başlamıştır.
Bir gün Hz. Ali hutbe okurken tahkim karşıtı bazı insanlar yine
sloganlarını haykırınca Hz. Ali tekbir getirerek "Kendisiyle
batıl talep edilen hak söz! Eğer susarlarsa görmezden geliriz.
Konuşurlarsa tartışırız. Bize karşı çıkarlarsa onlarla
savaşırız." demiştir. Bunun üzerine tahkim karşıtlarından
Yezid b. Âsım "Ey Ali! Sen bizi ölümle mi korkutuyorsun?"
şeklinde cevap vererek, hak bildikleri yolda mücadeleden
çekinmeyeceklerinin sinyalini vermiştir. Bu olayın benzeri bir kez
daha yaşanmış, Hz. Ali bu kez onlara karşı üç şey
sıralamıştır: "Sizi mescitlerden menetmeyeceğiz,
gelirlerden hakkınızı vereceğiz ve siz başlatmadıkça sizinle
savaşmayacağız."<a class="sdfootnoteanc" name="sdfootnote42anc" href="#sdfootnote42sym"><sup>8</sup></a>
Bu rivayetlerden anlaşıldığı üzere Kûfe’de tam bölünme
gerçekleşmiş ve iki grup birbirine öteki gözüyle bakmaya
başlamıştır. Hâricîlerin Hz. Ali’nin yüzüne "sen kafir
oldun" demelerine karşılık Hz. Ali onları Müslüman kabul
etmiş ve onlara karşı bir şiddet eylemine girişmemiştir.</p>

<p>Hakemlerin görüştüğü süre zarfında Kûfe’deki Hâricîlerin gözüyle olaya bakıldığında
kendilerini baskı altında hissettikleri görülmektedir. Abdullah
b. Vehb er-Râsıbî’nin evinde yaptıkları toplantıda "Bizi
halkı zalim olan bu beldeden çıkararak bir dağa ya da bu bid‘atin
olmadığı bir beldeye götürün." şeklinde birbirlerinden
talepte bulunmuşlardır.<a class="sdfootnoteanc" name="sdfootnote43anc" href="#sdfootnote43sym"><sup>9</sup></a>
Bu ifadelerinden, Kûfe’nin topluca İslâm’dan uzaklaştığını,
Hz. Ali’nin yönetimi altında bir küfür diyarında mahsur
kaldıklarını hissettikleri anlaşılmaktadır. Yukarıdaki
rivayetin devamında aralarından birini lider seçmeye çalıştıkları
ancak kimsenin buna yanaşmadığı yazmaktadır. Buna bakıldığında
ayrılmaya çalışmalarının arkasında makam hırsı veya dünyevî
istekler olmadığı anlaşılabilmektedir.<a class="sdfootnoteanc" name="sdfootnote44anc" href="#sdfootnote44sym"><sup>10</sup></a>
Kendi bakış açılarından Hz. Ali’yi ve halkı kafir, bulundukları
beldeyi dârülharp görmeleri, onların yeni bir yapılanma arayışı
içine girmelerine neden olmuştur. Nitekim rivayetin devamında,
lider seçiminden sonra çıkış amaçlarını, "Allah’ın
hükmünü kurtarmak." (<font face="Times New Roman"><span lang="ar-SA">لإنقاذ
حكم الله</span></font>) şeklinde belirtmişlerdir.</p>

<p>Hâricîlerin Kûfe’den ayrılışı, yeni bir toplum inşa edebilmelerini
sağlamıştır. Kurdukları toplum Hz. Peygamber’in Medine’de
kurduğuna benzemektedir. Bu toplumun dışında bulunup kendine
Müslüman diyen herkes aslında potansiyel bir kafirdir ve
öldürülmeyi hak etmektedir. Dünyadaki tek İslâm yurdu, şu an
için Nehrevan’dır. Nehrevan haricindeki her yer dârülharptir.
Abdullah b. Habbâb b. Eret’in öldürülme vakasına bakıldığında
bu düşüncenin izleri görülebilmektedir. Dârülislâm
(Nehrevan)’ın dışından, imanının sorgulanması gereken bir
şahıs ele geçirilmiştir. Bu şahıs güvenli bölgenin dışından
geldiği için kendilerinden olup olmadığı ancak bir sorgulama
sonucu ortaya çıkarılabilir. O gün için sorgulamanın esas
soruları Hz. Osman ve Hz. Ali hakkında düşünülenlerdir. Nitekim
iki halife hakkındaki olumlu görüşleri, Abdullah b. Habbâb b.
Eret’in hayatını kaybetmesiyle sonuçlanmıştır.</p>

<p>Hâricîlerin dârülharp algısı, Muhakkime-i Ûlâ’dan sonra Ezârika’da daha
belirgin hale gelmektedir. Muhakkime-i Ûlâ’da halkı zalim,
yöneticisi kafir memleketten kurtulma şeklinde dillendirilen
dârülharp konusu, Ezârika’da bizzat Nâfi‘ b. Ezrak’ın ağzından
açıkça dile getirilmektedir. Nâfi‘ diğer Hâricî liderleri
cihada çağırıp olumsuz yanıt aldığında, onlarla ilişkilerini
kestiğini, kestiklerinden yemeyeceklerini dile getirip, yaşadıkları
yerlerin dârülküfür olduğunu açıklamıştır.<a class="sdfootnoteanc" name="sdfootnote45anc" href="#sdfootnote45sym"><sup>11</sup></a>
Muhakkime-i Ûlâ, tahkimi kabul, Hz. Ali’ye itaat etmeleri ve
benzeri sebeplerle diğer Müslümanları kafir ilan etmişken
Ezârika, bid‘atin varlığına rağmen hurûc etmeyen Hâricîleri
de kafir saymıştır. Ezârika ile birlikte olmayan, onların hicret
ettikleri mekanlara göçmeyen, kamplarına katılmayan herkes
kafirdir. Ezârika’nın hakimiyeti altındaki bölgeler hariç her
yer küfür diyarı olduğundan, Kurʼan’ın korunmalarını
emrettiği kitap ehli hariç herkes öldürülebilir, malları
yağmalanabilir.<a class="sdfootnoteanc" name="sdfootnote46anc" href="#sdfootnote46sym"><sup>12</sup></a></p>

<p>Muhakkime-i Ûlâ, dile getirmemesine rağmen pratikte dârülharp-dârülislâm
ayrımını uygulamıştır. Allah’ın hükmünü özgürce uygulamak
adına çıktıkları yolda hükmün uygulanmadığı yerlerin kendi
yurtları gibi, buralarda bulunanların da kendileri gibi olmadığını
fark etmiştir. Bu fark edişin neticesinde, içlerinden bazıları,
kendileri gibi olmayanların öldürülmeyi hak ettiğini düşünmüş
ve bunu uygulamıştır.</p>

<p>İçlerinden bazıları denmesinin sebebi, Muhakkime-i Ûlâ’nın tam olarak
bağdaşık bir yapı olmamasıdır. Yani Nehrevan ehlinin bir kısmı
herkesin öldürülmesini isterken diğer bir kısım şiddete karşı
durmuş olabilir. Yeni bir yapı olmaları da işledikleri şiddet
eylemlerinin tamamına mal edilmesini, özellikle isti‘râzın
onlara toptan isnad edilmesini hatalı bir çıkarım yapmaktadır.
Nitekim Nâfi‘ b. Ezrak ayrılığı başlattıktan sonra
Muhakkime-i Ûlâ’nın yolundaki insanlardan oluşan Necedât,
Sufriyye, İbâzıyye gibi Hâricî grupların isti‘râzı
uygulamadıkları bilinmektedir. Ezârika ise isti‘râz ile
anılmaktan kurtulamamıştır. Bu çalışmada Muhakkime-i Ûlâ
hakkında örneklendirilen öldürme olaylarının isti‘râz ile
anılması da Ezârika’nın isti‘râz uygulamalarının
etkisiyledir.</p>

<p>Allah’ın hükmünü uygulamada başarısız olan Hz. Ali’nin aksine gerçek
Müslümanlardan oluşan Muhakkime-i Ûlâ, hükmü eksiksiz
uygulamaya çalışmış, kendilerince doğru olan Allah’ın hükmünü
tartışma konusu olmaktan çıkarmıştır. Oluşturdukları yapının
ömrü çok kısa sürdüğünden, uyguladıkları
dârülislâm-dârülharp ayrımını dillendirmeye ve
sistemleştirmeye vakitleri olmamıştır. Onlardan yirmi yedi yıl
sonra, üstelik merkezi otoritenin çok zayıf olduğu bir dönemde
hurûc eden Nâfi‘ b. Ezrak için işler daha kolaydır. Bu
rahatlığın izleri, Nâfi‘ b. Ezrak’ın önce birlikte savaştığı
Abdullah b. Zübeyr’den sonra da diğer Hâricîlerden ayrılmasında
görülebilir.</p>

<p>Diğer Hâricîlerden ayrı bir yol çizen Nâfi‘ b. Ezrak için dârülharp söylemi,
öldürmenin yanında, asker kazanma ve Hâricîleri yanında tutma
adına bir zorunluluktur. Nitekim Nâfi‘ dârülharp ifadesini,
diğer Hâricî liderlerin, ayaklanmasına destek vermemesi üzerine
dile getirmiştir. Kaadenin<a class="sdfootnoteanc" name="sdfootnote47anc" href="#sdfootnote47sym"><sup>13</sup></a>
kafir olduğunu, onunla ayaklanmayanın Hâricî de olsa kafir ve
bulundukları yerin küfür yurdu olduğunu söyleyerek, bölünen
topluluktan en büyük payı almaya çalışmıştır. Cihada
çıkmayanların bulundukları yerlerin küfür yurdu sayılması,
buralarda yaşayan kafası karışık Hâricîleri tarafını seçmek
zorunda bırakacaktır. İkinci planda ise kendileriyle aynı inanç
ilkelerini paylaşsalar bile dârülharpte yaşadıkları için
onları öldürebilecek, mallarını ganimet olarak alabileceklerdir.</p>

<p>Ezârika yıllar boyunca dârülharp kavramının arkasına sığınarak Müslümanlara
korku salmış, bulduğunu öldürmüş ve karışıklık çıkararak
toplumun huzursuz ve güvensiz yaşamasına neden olmuştur.<a class="sdfootnoteanc" name="sdfootnote48anc" href="#sdfootnote48sym"><sup>14</sup></a>
Tahkimi kabul edenlerin kafir olması üzerinden başlayan şiddet
akımı, dârülharbe bağlantılı olarak devam etmiştir. Cihada
iştirak etmeyen ve Ezârika’nın bulunduğu yere hicret etmeyen
herkes günahkâr bir kafir olduğundan artık ölçü, kişinin
günah işleyip işlemediği değildir. Bundan sonraki ölçü,
kişinin Ezârika’nın hakimiyet bölgesinde, diğer bir ifadeyle
dârülislâmda yaşayıp yaşamadığıdır. Dârülislâmın
dışında yaşamak, büyük günah olarak öldürülmek için
yeterlidir. Kişi cihat çağrısına uyup Ezârika’ya katılmadığında
öldürülmeyi hak etmiştir. Bu nedenle Ezârika, bulduğunu
öldürmek anlamına gelen isti‘râz ile meşhur olmuştur.</p>

<p>Ezârika dârülharp algısını öyle içselleştirmiştir ki hareketin başlangıç
noktasını oluşturan büyük günah konusunda bile yumuşamaya
gitmiştir. Ezârika’ya göre İslâm yurdunda yaşayan gerçek
Müslümanlar, haksız yere birini öldürmek dışındaki günahları
sebebiyle tekfir edilmez. Ezârika ile birlikte olan, dârülislâmda
yaşayan bir kişiyi öldürmek, tekfir edilmeyi ve öldürülmeyi
gerekli kılmakta ancak diğer büyük günahları işleyenler
günahkâr kabul edilmektedir.<a class="sdfootnoteanc" name="sdfootnote49anc" href="#sdfootnote49sym"><sup>15</sup></a>
Kişinin Müslüman olup olmadığını ortaya koyan ise Muhakkime-i
Ûlâ dönemindeki gibi Hz. Ali ve Hz. Osman’a bakışı değil,
dârülharpte yaşayıp yaşamadığıdır. Belki de bu sebepten
önceleri sorgulamak anlamına gelen isti‘râz anlam kaymasına
uğramış ve bulduğunu öldürmek anlamını kazanmıştır. Çünkü
artık sorgulamayı gerektiren durumlar ortadan kalkmıştır.
Dârülislâm ve dârülharp birbirinden kesin çizgilerle
ayrılmıştır. Kendine Müslüman diyen insanlar ya cihat çağrısını
reddeden, dârülharpte yaşayan kafirlerdir ya da hicret eden ve
cihada katılan gerçek Müslümanlardır.</p>

<h3 id="sonuç"><strong>Sonuç</strong></h3>
<p>Kurʼan’ın emri açıkken buna uymayarak hakemliğin insanlara bırakılması, daha
sonra Hâricî adıyla anılacak bir kesim Müslümanın Sıffîn
Savaşı sonucunda varılan anlaşmaya karşı çıkmasına neden
olmuştur. Bulundukları toplumu terk edecek kadar hakemliğe nefret
duyan Hâricîlerin bir kısmı, tahkimi kabul edenin de kabul edeni
sevenin de kafir olduğunu varsaymış ve kanlarını dökmekte beis
görmemiştir. Yeni kurulan Hâricî topluluk, henüz safların
netleşmediği ortamda, kanını dökeceği kişileri yukarıdaki
ölçüye göre belirlemiştir. Belirlemeyi hızlı bir sorgulama ile
gerçekleştiren öldürme eğilimli birlikler, tahkime karşı
olmadıkları ortaya çıkanları, kim olduklarına bakmadan
öldürmüştür.</p>

<p>Tamamı aynı fikirde olmasa da bazılarının döktüğü kan, ilk Hâricîlerin
topluca cezalandırılmasına neden olmuştur. Henüz kuruluş
aşamasında, Hz. Ali tarafından yok edilseler de içlerinde bir
kesimin taşıdığı kan dökme zihniyeti yaşamaya devam etmiş ve
ilk merkezi otorite zafiyetinde tekrar sahne almıştır. Ezârika
adıyla ortaya çıkan yeni isti‘râzcılar, öncülerinden farklı
olarak ölçülerini değiştirmiştir. Hâricî olsa bile Ezârika’ya
katılmayanları Müslüman kabul etmeyen bu grup, öldürmek için
sorgulamaya bile ihtiyaç duymamıştır. Kendi yaşadığı
toprakları dârülislâm, diğer Müslümanların yaşadığı bütün
İslâm diyarını dârülharp kabul eden Ezârika, dârülharpte
bulunan herhangi bir insanın, kim olursa olsun ölümü hak ettiğini
varsaymış ve bulduğunu öldürmekle meşhur olmuştur. Ezârika’nın
katliamlarından sonra isti‘râz, sorgulama anlamını kaybetmiş
ve onların yaptığı gibi bulduğunu öldürmek anlamına
evrilmiştir.</p>

<p>Hâricîlerin, gayri müslimlere dokunmayarak Müslümanları öldürmesinde Müslümanların
yaşadıkları toprakları dârülharp kabul etmelerinin etkili
olduğunu savunan çalışma, bunu İslâm’ın erken dönemlerindeki
ilk karışıklar üzerinden örneklerle açıklamaya çalışmıştır.
Buna karşılık ne Müslümanların Müslümanları öldürmesiyle
sonuçlanan kana susamış zihniyet o dönemle sınırlı kalmamış,
günümüze kadar devam etmiştir. Özellikle IŞİD gibi
selefî/hâricî zihniyetli örgütlerin Ezârika’nınkine benzer
öldürme olaylarını uyguladıkları bilinmektedir. Bu açıdan
çağdaş dönemdeki Müslümanlara yönelik öldürme
uygulamalarının Ezârika’nın uygulamalarıyla kıyaslanması
üzerine yapılacak çalışmalar, konuyu tamamlayıcı mahiyette
olacaktır.</p>

<h3 id="kaynakça"><strong>Kaynakça</strong></h3>
<p>Ahmed b. Hanbel.
Fezâilü’s-sahâbe. thk. Vasiyyullah Muhammed Abbâs. 2 Cilt.
Beyrut: Müessesetü’r-Risâle, 1983.<br /><br />
Anonim.
Mu‘cemü’l-vasît. Kâhire: Mecme‘ü’l-Lugati’l-Arabiyya,
1972.<br /><br />
Arangül, Muammer.
“Fıkıh Literatüründe Klasik Ülke Terminolojisi ve Güncel
Değeri”. Şırnak Üniversitesi İlahiyat Fakültesi Dergisi 8/17
(31 Ağustos 2017), 7-34.<br /><br />
Atalay, Hakan. “İlk
Hâricîlerde (Muhakkime-i Ûlâ) Tahkim – Tekfir İlişkisi”.
Hitit İlahiyat Dergisi 21/2 (30 Aralık 2022), 947-976.
https://doi.org/10.14395/hid.1145850<br /><br />
Avcu, Ali. “Dār
Al-Hijra İn Khārijī and Ismā‘īlī Thought”. Ilahiyat Studies
2/2 (Summer/Fall 2011), 169-187.
https://doi.org/10.12730/13091719.2011.22.36<br /><br />
Bağdâdî,
Abdülkāhir. el-Fark beyne’l-firak. thk. Muhammed Muhyiddîn
Abdülhamîd. Kahire: Dârü’t-Türâs, 2007.<br /><br />
Belâzürî,
Ebü’l-Hasen Ahmed b. Yahya. Ensâbü’-l-eşrâf. thk. Süheyl
Zekkâr - Riyâd Zerkelî. 13 Cilt. Dârü’l-Fikr, 1997.<br /><br />
Cevherî, Ebu Nasr
İsmail b. Hammâd. es-Sihâhu tâci’l-lüga ve sihâhi’l-Arabiyye.
thk. Ahmed b. Abdülgaffûr Attâr. 6 Cilt. Beyrut: Dârü’l-İlm
Li’l-Melâyîn, 4. Basım, 1987.<br /><br />
Çakırtaş, Mehmet.
Emeviler Dönemi Şiddet Hareketleri. Ankara: Türkiye Diyanet Vakfı
Yayınları, 2023.<br /><br />
Dalkıran, Sayın.
“Hâricîlerin ‘el-Emru bi’l-Ma‘rûf ve’n-Nehyu
Ani’l-Münker’ Anlayışı”. Atatürk Üniversitesi Sosyal
Bilimler Enstitüsü Dergisi 3/1 (17 Şubat 2010).<br /><br />
Ebû İbrâhîm
el-Fârâbî. Mu‘cemu dîvâni’l-edeb. thk. Ahmed Muhtâr Ömer.
4 Cilt. Kâhire: Müessesetu Dâri’ş-Şa‘b, 2003.<br /><br />
Eş‘arî,
Ebü’l-Hasen Ali b. İsmail. Makâlâtü’l-İslâmiyyîn ve
ihtilâfü’l-musallîn. thk. Helmut Ritter. Mansure: Dârü’l-Farûk,
2021.<br /><br />
Ezherî, Ebû Mansûr
Muhammed b. Ahmed. Tehzîbü’l-luga. thk. Muhammed İvaz Mur‘ib.
15 Cilt. Beyrut: Dâru İhyai’t-Türâsi’l-Arabî, 2001.<br /><br />
Fezârî, Ebû
İshâk. es-Siyer li Ebî İshâk el-Fezârî. thk. Farûk Hammâde.
Beyrut: Müessesetü’r-Risâle, 1987.<br /><br />
Fîrûzâbâdî,
Mecdüddîn. el-Kāmûsü’l-muhît. Beyrut: Müessesetü’r-Risâle,
2005.<br /><br />
Izutsu, Toshihiko.
İslâm Düşüncesinde İmân Kavramı. çev. Selahattin Ayaz.
İstanbul: Pınar Yayınları, 3. Basım, 2018.<br /><br />
İbn Abdürabbih,
Ebû Ömer Şihâbüddîn. el-‘İkdü’l-ferîd. 8 Cilt. Beyrut:
Dârü’l-Kütübi’l-İlmiyye, 1404.<br /><br />
İbn Âbidîn,
Muhammed Emîn. Reddü’l-muhtâr ‘ale’d-Dürril-muhtâr. thk.
Âdil Ahmed Abdülmevcûd - Ali Muhammed Mu‘avvız. 13 Cilt. Riyad:
Dâru Âlemi’l-Kütüb, 2003.<br /><br />
İbn Fâris,
Ebü’l-Hüseyin. Mu‘cemu mekâyîsi’l-luga. thk. Abdüsselâm
Muhammed Hârûn. 6 Cilt. Dârü’l-Fikr, 1979.<br /><br />
İbn Kesîr,
Ebü’l-Fida’ İsmâil b. Ömer. el-Bidâye ve’n-nihâye. thk.
Ali Şîrî. 14 Cilt. Dâru İhyai’t-Türâsi’l-Arabî, 1988.<br /><br />
İbn Kesîr,
Ebü’l-Fida’ İsmâil b. Ömer. Câmi‘ü’l-mesânîd
ve’s-sünen. thk. Abdülmelik b. Abdullah ed-Dehîş. Beyrut: Dâru
Huder, 1998.<br /><br />
İbn Mâce. “Sünenu
İbn Mâce”. Mevsû‘atü’l-hadîsi’ş-şerîf:
el-Kütübü’s-sitte. nşr. Sâlih b. Abdilazîz b. Muhammed b.
İbrâhîm Âlü’ş-Şeyh. Riyad: Dârü’s-Selâm, 4. Basım,
2008.<br /><br />
İbn Manzûr,
Ebü’l-Fazl Cemâlüddîn. Lisânü’l-Arab. 15 Cilt. Beyrut: Dâru
Sadr, 1414.<br /><br />
İbnü’l-Esîr,
İzzeddin. el-Kâmil fî’t-târîh. thk. Ömer Abdüsselâm
Tedmürî. 10 Cilt. Beyrut: Dârü’l-Kitâbi’l-Arabî, 1997.<br /><br />
Kalhâtî, Muhammed
b. Said el-Ezdî. el-Keşf ve’l-beyân. ed. İsmâil Kâşif. 3
Cilt. Saltanatü Uman Vizâretü’t-Türâsi’l-Kavmî ve’s-Sekâfe,
1980.<br /><br />
Khudhyer, Leith
Mzahim. “Mefhûmü’l-isti‘râz (el-Katlü’l-îdeolojî)
‘inde’l-Havârici’l-mütekaddimîn”. Mecelletü’l-Hukûk
ve’l-‘ulûmi’s-Siyasiyye 14 (2017), 148-168.<br /><br />
Mennûn, Îsâ.
“Hükmü’l-mürted fi’ş-şerî‘ati’l-İslâmiyye”.
Mecelletü’l-Ezher 27 (1955 1375), 884-892.<br /><br />
Ölmez, Sadi.
“Hâricîliğin Ortaya Çıkışı ve İbâzî Anlayışında
Hâricîlik Yorumu”. Van İlahiyat Dergisi 10/17 (31 Aralık 2022),
93-118. https://doi.org/10.54893/vanid.1189272<br /><br />
Önkal, Ahmet.
“Tahkim Olayı Üzerine Bir Değerlendirme”. İstem 2 (2003),
33-68.<br /><br />
Öz, Mustafa.
“İsti‘râz”. Türkiye Diyanet Vakfı İslâm Ansiklopedisi.
23/374, 2001.<br /><br />
Öz, Mustafa.
“Kaade”. Türkiye Diyanet Vakfı İslâm Ansiklopedisi. 23/589.
İstanbul: TDV Yayınları, 2001.<br /><br />
Özdemir, Ahmet.
“Fıkıh Mezheplerinin Dârü’l-Harb ile İlişkilerde Savaşı
Esas Almalarının Sebepleri ve Günümüz Açısından Tahlili”.
Çukurova Üniversitesi İlahiyat Fakültesi Dergisi 13/1 (01 Mart
2013), 113-134.<br /><br />
Özel, Ahmet. İslam
Hukukunda Ülke Kavramı: Dârulislâm, Dârulharb. İstanbul: İz
Yayıncılık, 1998.<br /><br />
Pellat, Ch.
“Istiʿrāḍ”. Encyclopaedia of Islam New Edition Online (EI-2
English). Brill, 24 Nisan 2012.
<a href="https://referenceworks.brill.com/doi/10.1163/1573-3912_islam_SIM_3691">https://referenceworks.brill.com/doi/10.1163/1573-3912_islam_SIM_3691</a><br /><br />
Sâlim b. Zekvân.
es-Sîre. çev. Harun Yıldız. Ankara: Ankara Okulu Yayınları, 2.
Basım, 2017.<br /><br />
Şâtıbî, İbrahîm
b. Mûsa. el-İ‘tisâm. thk. Süleym b. ‘iyd el-Hilâlî. Suudi
Arabistan: Dâru İbn Affân, 1992.<br /><br />
Şehristânî,
Muhammed b. Abdülkerim. el-Milel ve’n-nihal. thk. Ahmed Fehmî
Muhammed. 3 Cilt. Beyrut: Darü’l-Kütübi’i-İlmiyye, 9. Basım,
2013.<br /><br />
Taberî, Ebu Ca‘fer
Muhammed b. Cerîr. Târîhü’t-Taberî. thk. Muhammed Ebü’l-Fadl
İbrâhim. 11 Cilt. Kahire: Dârü’l-Ma‘ârif, 1967.<br /><br />
<a name="_Hlk184037778"></a>
Watt, W. Montgomery. İslâm Düşüncesinin Teşekkül Dönemi. çev.
Osman Demir. İstanbul: Ketebe Yayınları, 2021.<br /><br />
Wellhausen, Julius.
İslamiyetin İlk Devrinde Dini-Siyasi Muhalefet Partileri. çev.
Fikret Işıltan. Ankara: Türk Tarih Kurumu Basımevi, 1989.<br /><br />
Yıldız,
Harun. Kendi Kaynakları Işığında Hâricîliğin Doğuşu ve
Gelişimi. Ankara: Araştırma Yayınları, 2. Basım, 2015<br /><br />
<br /></p>

<h3 id="dipnotlar"><strong>Dipnotlar</strong></h3>
<div id="sdfootnote1"><p>
	<font size="2"><a class="sdfootnotesym" name="sdfootnote1sym" href="#sdfootnote1anc">1 </a>Hakem
	Olayı’yla ilgili bk. Ahmet Önkal, “Tahkim Olayı Üzerine Bir
	Değerlendirme”, İstem 2 (2003), 33-68.</font></p>
</div>
<div id="sdfootnote2"><p>
	<font size="2"><a class="sdfootnotesym" name="sdfootnote2sym" href="#sdfootnote2anc">2 </a>İlk
	Hâricîler küfür ile sadece dinden çıkmayı değil, hata,
	küfran-ı nimet (nankörlük), dalalet, bid‘at ve günahı
	kastetmiştir. Hz. Ali ve tahkimi kabul edenlere yönelik
	kullanımlarda bu durum geçerlidir. Detaylı bilgi için bk. Hakan
	Atalay, “İlk Hâricîlerde (Muhakkime-i Ûlâ) Tahkim – Tekfir
	İlişkisi”, Hitit İlahiyat Dergisi 21/2 (30 Aralık 2022), 967.</font></p>
</div>
<div id="sdfootnote3"><p>
	<font size="2"><a class="sdfootnotesym" name="sdfootnote3sym" href="#sdfootnote3anc">3 </a>Ch.
	Pellat, “Istiʿrāḍ”, Encyclopaedia of Islam New Edition
	Online (EI-2 English) (Brill, 24 Nisan 2012); Mustafa Öz,
	“İsti‘râz”, Türkiye Diyanet Vakfı İslâm Ansiklopedisi,
	2001, 23/374.</font></p>
</div>
<div id="sdfootnote4"><p>
	<font size="2"><a class="sdfootnotesym" name="sdfootnote4sym" href="#sdfootnote4anc">4 </a>Leith
	Mzahim Khudhyer, “Mefhûmü’l-isti‘râz (el-Katlü’l-îdeolojî)
	‘inde’l-Havârici’l-mütekaddimîn”, Mecelletü’l-Hukûk
	ve’l-‘ulûmi’s-Siyasiyye 14 (2017), 148-168.</font></p>
</div>
<div id="sdfootnote5"><p>
	<font size="2"><a class="sdfootnotesym" name="sdfootnote5sym" href="#sdfootnote5anc">1 </a>Ebü’l-Fazl
	Cemâlüddîn İbn Manzûr, Lisânü’l-Arab (Beyrut: Dâru Sadr,
	1414), 7/165; Anonim, Mu‘cemü’l-vasît (Kâhire:
	Mecme‘ü’l-Lugati’l-Arabiyya, 1972), 2/593-594.</font></p>
</div>
<div id="sdfootnote6"><p>
	<font size="2"><a class="sdfootnotesym" name="sdfootnote6sym" href="#sdfootnote6anc">2 </a>Ebü’l-Hüseyin
	İbn Fâris, Mu‘cemu mekâyîsi’l-luga, thk. Abdüsselâm
	Muhammed Hârûn (Dârü’l-Fikr, 1979), 4/269.</font></p>
</div>
<div id="sdfootnote7"><p>
	<font size="2"><a class="sdfootnotesym" name="sdfootnote7sym" href="#sdfootnote7anc">3 </a>İbn
	Manzûr, Lisânü’l-Arab, 7/170; Ebu Nasr İsmail b. Hammâd
	el-Cevherî, es-Sihâhu tâci’l-lüga ve sihâhi’l-Arabiyye,
	thk. Ahmed b. Abdülgaffûr Attâr (Beyrut: Dârü’l-İlm
	Li’l-Melâyîn, 1987), 3/1090.</font></p>
</div>
<div id="sdfootnote8"><p>
	<font size="2"><a class="sdfootnotesym" name="sdfootnote8sym" href="#sdfootnote8anc">4 </a>Ebu
	Ca‘fer Muhammed b. Cerîr et-Taberî, Târîhü’t-Taberî, thk.
	Muhammed Ebü’l-Fadl İbrâhim (Kahire: Dârü’l-Ma‘ârif,
	1967), 5/191; Ebû Ömer Şihâbüddîn İbn Abdürabbih,
	el-‘İkdü’l-ferîd (Beyrut: Dârü’l-Kütübi’l-İlmiyye,
	1404), 7/62.</font></p>
</div>
<div id="sdfootnote9"><p>
	<font size="2"><a class="sdfootnotesym" name="sdfootnote9sym" href="#sdfootnote9anc">5 </a>İzzeddin
	İbnü’l-Esîr, el-Kâmil fî’t-târîh, thk. Ömer Abdüsselâm
	Tedmürî (Beyrut: Dârü’l-Kitâbi’l-Arabî, 1997), 7/120.</font></p>
</div>
<div id="sdfootnote10"><p>
	<font size="2"><a class="sdfootnotesym" name="sdfootnote10sym" href="#sdfootnote10anc">6 </a>Ebû
	İbrâhîm el-Fârâbî, Mu‘cemu dîvâni’l-edeb, thk. Ahmed
	Muhtâr Ömer (Kâhire: Müessesetu Dâri’ş-Şa‘b, 2003),
	2/432; İbn Fâris, Mu‘cemu mekâyîsi’l-luga, 4/273.</font></p>
</div>
<div id="sdfootnote11"><p>
	<font size="2"><a class="sdfootnotesym" name="sdfootnote11sym" href="#sdfootnote11anc">7 </a>Ebû
	Mansûr Muhammed b. Ahmed el-Ezherî, Tehzîbü’l-luga, thk.
	Muhammed İvaz Mur‘ib (Beyrut: Dâru İhyai’t-Türâsi’l-Arabî,
	2001), 1/291.</font></p>
</div>
<div id="sdfootnote12"><p>
	<font size="2"><a class="sdfootnotesym" name="sdfootnote12sym" href="#sdfootnote12anc">8 </a>W.
	Montgomery Watt, İslâm Düşüncesinin Teşekkül Dönemi, çev.
	Osman Demir (İstanbul: Ketebe Yayınları, 2021), 49.</font></p>
</div>
<div id="sdfootnote13"><p>
	<font size="2"><a class="sdfootnotesym" name="sdfootnote13sym" href="#sdfootnote13anc">9 </a>Ebü’l-Hasen
	Ahmed b. Yahya el-Belâzürî, Ensâbü’-l-eşrâf, thk. Süheyl
	Zekkâr - Riyâd Zerkelî (Dârü’l-Fikr, 1997), 7/144.</font></p>
</div>
<div id="sdfootnote14"><p>
	<font size="2"><a class="sdfootnotesym" name="sdfootnote14sym" href="#sdfootnote14anc">10 </a>Ebû
	İshâk el-Fezârî, es-Siyer li Ebî İshâk el-Fezârî, thk.
	Farûk Hammâde (Beyrut: Müessesetü’r-Risâle, 1987), 214.</font></p>
</div>
<div id="sdfootnote15"><p>
	<font size="2"><a class="sdfootnotesym" name="sdfootnote15sym" href="#sdfootnote15anc">11 </a>Ahmed
	b. Hanbel, Fezâilü’s-sahâbe, thk. Vasiyyullah Muhammed Abbâs
	(Beyrut: Müessesetü’r-Risâle, 1983), 2/733.</font></p>
</div>
<div id="sdfootnote16"><p>
	<font size="2"><a class="sdfootnotesym" name="sdfootnote16sym" href="#sdfootnote16anc">1 </a>Ebü’l-Fida’
	İsmâil b. Ömer İbn Kesîr, el-Bidâye ve’n-nihâye, thk. Ali
	Şîrî (Dâru İhyai’t-Türâsi’l-Arabî, 1988), 7/315;
	İbnü’l-Esîr, el-Kâmil fî’t-târîh, 2/687.</font></p>
</div>
<div id="sdfootnote17"><p>
	<font size="2"><a class="sdfootnotesym" name="sdfootnote17sym" href="#sdfootnote17anc">2 </a>Bu
	hadisin daha kısa bir varyantı İbn Mâce’de geçmektedir. Hadis
	“Bir fitne olacak, Allah’ın ilimle dirilttiği hariç kişi
	mümin sabahlayacak kafir geceleyecek.” (</font><font face="Simplified Arabic Fixed"><font size="2" style="font-size: 10pt"><span lang="ar-SA">ستكون
	فتن، يصبح الرجل فيها مؤمنا ويمسي كافرا،
	إلا من أحياه الله بالعلم</span></font></font><font size="2" style="font-size: 9pt">)
	şeklindedir. İbn Mâce, “Sünenu İbn Mâce”,
	Mevsû‘atü’l-hadîsi’ş-şerîf: el-Kütübü’s-sitte, nşr.
	Sâlih b. Abdilazîz b. Muhammed b. İbrâhîm Âlü’ş-Şeyh
	(Riyad: Dârü’s-Selâm, 2008), Fiten, 9.</font></p>
</div>
<div id="sdfootnote18"><p>
	<font size="2"><a class="sdfootnotesym" name="sdfootnote18sym" href="#sdfootnote18anc">3 </a>Belâzürî,
	Ensâbü’-l-eşrâf, 3/142; İbnü’l-Esîr, el-Kâmil
	fî’t-târîh, 2/691.</font></p>
</div>
<div id="sdfootnote19"><p>
	<font size="2"><a class="sdfootnotesym" name="sdfootnote19sym" href="#sdfootnote19anc">4 </a>Olayın
	detaylı anlatımı için bk. Sayın Dalkıran, “Hâricîlerin
	‘el-Emru bi’l-Ma‘rûf ve’n-Nehyu Ani’l-Münker’
	Anlayışı”, Atatürk Üniversitesi Sosyal Bilimler Enstitüsü
	Dergisi 3/1 (17 Şubat 2010), 209.</font></p>
</div>
<div id="sdfootnote20"><p>
	<font size="2"><a class="sdfootnotesym" name="sdfootnote20sym" href="#sdfootnote20anc">5 </a>Hz.
	Ali Nehrevan ehli ile savaşmak istememektedir ancak Mis‘ar b.
	Fedekî (ö.) komutasındaki grubun Abdullah b. Habbâb b. Eret’i
	vahşice katletmesi ona başka çare bırakmamıştır. Bk. Sadi
	Ölmez, “Hâricîliğin Ortaya Çıkışı ve İbâzî Anlayışında
	Hâricîlik Yorumu”, Van İlahiyat Dergisi 10/17 (31 Aralık
	2022), 101-102.</font></p>
</div>
<div id="sdfootnote21"><p>
	<font size="2"><a class="sdfootnotesym" name="sdfootnote21sym" href="#sdfootnote21anc">6 </a>İbnü’l-Esîr,
	el-Kâmil fî’t-târîh, 2/695.</font></p>
</div>
<div id="sdfootnote22"><p>
	<font size="2"><a class="sdfootnotesym" name="sdfootnote22sym" href="#sdfootnote22anc">7 </a>İbn
	Kesîr, el-Bidâye ve’n-nihâye, 7/318-320.</font></p>
</div>
<div id="sdfootnote23"><p>
	<font size="2"><a class="sdfootnotesym" name="sdfootnote23sym" href="#sdfootnote23anc">8 </a>İbn
	Kesîr, el-Bidâye ve’n-nihâye, 7/544.</font></p>
</div>
<div id="sdfootnote24"><p>
	<font size="2"><a class="sdfootnotesym" name="sdfootnote24sym" href="#sdfootnote24anc">9 </a>Taberî,
	Târîhü’t-Taberî, 5/238.</font></p>
</div>
<div id="sdfootnote25"><p>
	<font size="2"><a class="sdfootnotesym" name="sdfootnote25sym" href="#sdfootnote25anc">10 </a>Ebü’l-Hasen
	Ali b. İsmail el-Eş‘arî, Makâlâtü’l-İslâmiyyîn ve
	ihtilâfü’l-musallîn, thk. Helmut Ritter (Mansure: Dârü’l-Farûk,
	2021), 87; Muhammed b. Abdülkerim eş-Şehristânî, el-Milel
	ve’n-nihal, thk. Ahmed Fehmî Muhammed (Beyrut:
	Darü’l-Kütübi’i-İlmiyye, 2013), 1/115.</font></p>
</div>
<div id="sdfootnote26"><p>
	<font size="2"><a class="sdfootnotesym" name="sdfootnote26sym" href="#sdfootnote26anc">11 </a>Sâlim
	b. Zekvân, es-Sîre, çev. Harun Yıldız (Ankara: Ankara Okulu
	Yayınları, 2017), 69.</font></p>
</div>
<div id="sdfootnote27"><p>
	<font size="2"><a class="sdfootnotesym" name="sdfootnote27sym" href="#sdfootnote27anc">12 </a>Taberî,
	Târîhü’t-Taberî, 5/566.</font></p>
</div>
<div id="sdfootnote28"><p>
	<font size="2"><a class="sdfootnotesym" name="sdfootnote28sym" href="#sdfootnote28anc">13 </a>İbnü’l-Esîr,
	el-Kâmil fî’t-târîh, 3/255-256.</font></p>
</div>
<div id="sdfootnote29"><p>
	<font size="2"><a class="sdfootnotesym" name="sdfootnote29sym" href="#sdfootnote29anc">14 </a>Yıldız,
	Hâricîliğin Doğuşu ve Gelişimi, 118.</font></p>
</div>
<div id="sdfootnote30"><p>
	<font size="2"><a class="sdfootnotesym" name="sdfootnote30sym" href="#sdfootnote30anc">15 </a>Hâricîlerin
	ileri gelenlerinden ve Mirdâs b. Üdeyye’nin kardeşi. Taberî’ye
	göre 58 yılında Ubeydullah b. Ziyad tarafından öldürülmüştür.
	Bk. Taberî, Târîhü’t-Taberî, 5/312.</font></p>
</div>
<div id="sdfootnote31"><p>
	<font size="2"><a class="sdfootnotesym" name="sdfootnote31sym" href="#sdfootnote31anc">16 </a>Belâzürî,
	Ensâbü’-l-eşrâf, 5/421-422.</font></p>
</div>
<div id="sdfootnote32"><p>
	<font size="2"><a class="sdfootnotesym" name="sdfootnote32sym" href="#sdfootnote32anc">17 </a>Julius
	Wellhausen, İslamiyetin İlk Devrinde Dini-Siyasi Muhalefet
	Partileri, çev. Fikret Işıltan (Ankara: Türk Tarih Kurumu
	Basımevi, 1989), 43.</font></p>
</div>
<div id="sdfootnote33"><p>
	<font size="2"><a class="sdfootnotesym" name="sdfootnote33sym" href="#sdfootnote33anc">18 </a>Ebü’l-Fida’
	İsmâil b. Ömer İbn Kesîr, Câmi‘ü’l-mesânîd ve’s-sünen,
	thk. Abdülmelik b. Abdullah ed-Dehîş (Beyrut: Dâru Huder, 1998),
	4/622; İbrahîm b. Mûsa eş-Şâtıbî, el-İ‘tisâm, thk.
	Süleym b. ‘iyd el-Hilâlî (Suudi Arabistan: Dâru İbn Affân,
	1992), 2/727.</font></p>
</div>
<div id="sdfootnote34"><p>
	<font size="2"><a class="sdfootnotesym" name="sdfootnote34sym" href="#sdfootnote34anc">19 </a>Belâzürî,
	Ensâbü’-l-eşrâf, 7/415.</font></p>
</div>
<div id="sdfootnote35"><p>
	<font size="2"><a class="sdfootnotesym" name="sdfootnote35sym" href="#sdfootnote35anc">1 </a>Hâricîlerin
	dârülhicre konusundaki görüşleri için bk. Ali Avcu, “Dār
	Al-Hijra İn Khārijī and Ismā‘īlī Thought”, Ilahiyat
	Studies 2/2 (Summer/Fall 2011), 170.</font></p>
</div>
<div id="sdfootnote36"><p>
	<font size="2"><a class="sdfootnotesym" name="sdfootnote36sym" href="#sdfootnote36anc">2 </a>Mecdüddîn
	el-Fîrûzâbâdî, el-Kāmûsü’l-muhît (Beyrut:
	Müessesetü’r-Risâle, 2005), 393; Anonim, Mu‘cemü’l-vasît,
	1/303.</font></p>
</div>
<div id="sdfootnote37"><p>
	<font size="2"><a class="sdfootnotesym" name="sdfootnote37sym" href="#sdfootnote37anc">3 </a>Muhammed
	Emîn İbn Âbidîn, Reddü’l-muhtâr ‘ale’d-Dürril-muhtâr,
	thk. Âdil Ahmed Abdülmevcûd - Ali Muhammed Mu‘avvız (Riyad:
	Dâru Âlemi’l-Kütüb, 2003), 6/275; Muammer Arangül, “Fıkıh
	Literatüründe Klasik Ülke Terminolojisi ve Güncel Değeri”,
	Şırnak Üniversitesi İlahiyat Fakültesi Dergisi 8/17 (31 Ağustos
	2017), 8.</font></p>
</div>
<div id="sdfootnote38"><p>
	<font size="2"><a class="sdfootnotesym" name="sdfootnote38sym" href="#sdfootnote38anc">4 </a>Ahmet
	Özel, İslam Hukukunda Ülke Kavramı: Dârulislâm, Dârulharb
	(İstanbul: İz Yayıncılık, 1998), 82.</font></p>
</div>
<div id="sdfootnote39"><p>
	<font size="2"><a class="sdfootnotesym" name="sdfootnote39sym" href="#sdfootnote39anc">5 </a>Ahmet
	Özdemir, “Fıkıh Mezheplerinin Dârü’l-Harb ile İlişkilerde
	Savaşı Esas Almalarının Sebepleri ve Günümüz Açısından
	Tahlili”, Çukurova Üniversitesi İlahiyat Fakültesi Dergisi
	13/1 (01 Mart 2013), 114.</font></p>
</div>
<div id="sdfootnote40"><p>
	<font size="2"><a class="sdfootnotesym" name="sdfootnote40sym" href="#sdfootnote40anc">6 </a>Hâricîlik
	iman merkezli değil küfür merkezli bir oluşumdur. Yani “kişi
	nasıl mümin olur”, “mümin olmanın şartları nedir” gibi
	sorulardan ziyade “kişi nasıl kafir olur” ve “kafir kimdir”
	gibi sorularla mesele yaklaşmaktadır. Bk. Toshihiko Izutsu, İslâm
	Düşüncesinde İmân Kavramı, çev. Selahattin Ayaz (İstanbul:
	Pınar Yayınları, 2018), 41-43.</font></p>
</div>
<div id="sdfootnote41"><p>
	<font size="2"><a class="sdfootnotesym" name="sdfootnote41sym" href="#sdfootnote41anc">7 </a>İbnü’l-Esîr,
	el-Kâmil fî’t-târîh, 2/685.</font></p>
</div>
<div id="sdfootnote42"><p>
	<font size="2"><a class="sdfootnotesym" name="sdfootnote42sym" href="#sdfootnote42anc">8 </a>İbnü’l-Esîr,
	el-Kâmil fî’t-târîh, 2/685.</font></p>
</div>
<div id="sdfootnote43"><p>
	<font size="2"><a class="sdfootnotesym" name="sdfootnote43sym" href="#sdfootnote43anc">9 </a>İbnü’l-Esîr,
	el-Kâmil fî’t-târîh, 2/686.</font></p>
</div>
<div id="sdfootnote44"><p>
	<font size="2"><a class="sdfootnotesym" name="sdfootnote44sym" href="#sdfootnote44anc">10 </a>İbâzî
	müellif Kalhâtî de buna vurgu yapmaktadır. Bk. Muhammed b. Said
	el-Ezdî el-Kalhâtî, el-Keşf ve’l-beyân, ed. İsmâil Kâşif
	(Saltanatü Uman Vizâretü’t-Türâsi’l-Kavmî ve’s-Sekâfe,
	1980), 2/241.</font></p>
</div>
<div id="sdfootnote45"><p>
	<font size="2"><a class="sdfootnotesym" name="sdfootnote45sym" href="#sdfootnote45anc">11 </a>Belâzürî,
	Ensâbü’-l-eşrâf, 7/145; Eş‘arî, Makâlâtü’l-İslâmiyyîn,
	87; Abdülkāhir el-Bağdâdî, el-Fark beyne’l-firak, thk.
	Muhammed Muhyiddîn Abdülhamîd (Kahire: Dârü’t-Türâs, 2007),
	92.</font></p>
</div>
<div id="sdfootnote46"><p>
	<font size="2"><a class="sdfootnotesym" name="sdfootnote46sym" href="#sdfootnote46anc">12 </a>Watt,
	Teşekkül Dönemi, 48.</font></p>
</div>
<div id="sdfootnote47"><p>
	<font size="2"><a class="sdfootnotesym" name="sdfootnote47sym" href="#sdfootnote47anc">13 </a>Kuûd
	kökünden oturanlar anlamına gelmektedir. Hâricî olup da kampa
	katılmayan, hicret yurduna gitmeyen ve savaşa katılmayanlara
	takılan bir lakap. Bk. Mustafa Öz, “Kaade”, Türkiye Diyanet
	Vakfı İslâm Ansiklopedisi (İstanbul: TDV Yayınları, 2001),
	23/589.</font></p>
</div>
<div id="sdfootnote48"><p>
	<font size="2"><a class="sdfootnotesym" name="sdfootnote48sym" href="#sdfootnote48anc">14 </a>Yaşattıkları
	huzursuzluk ile ilgili bir özet için bk. Mehmet Çakırtaş,
	Emeviler Dönemi Şiddet Hareketleri (Ankara: Türkiye Diyanet Vakfı
	Yayınları, 2023), 95-97.</font></p>
</div>
<div id="sdfootnote49"><p>
	<font size="2"><a class="sdfootnotesym" name="sdfootnote49sym" href="#sdfootnote49anc">15 </a>Belâzürî,
	Ensâbü’-l-eşrâf, 7/153.</font></p>
</div>

      </div>
    </main><footer class="site-footer h-card">
  <data class="u-url" href="/"></data>

 <div class="wrapper">

<div class="footer-col-wrapper">
      <div class="footer-col">
        <ul class="contact-list">
          <li class="p-name">Yusuf Sansarkan</li>
          <li><a class="u-email" href="mailto:yusuf.sansarkan@dpu.edu.tr">yusuf.sansarkan@dpu.edu.tr</a></li>
        </ul>
      </div>
      <div class="footer-col">
        <p>Personal Website
</p>
      </div>
    </div>

    <div class="social-links"><ul class="social-media-list"><li><a rel="me" href="https://github.com/snsrkn" target="_blank" title="snsrkn"><svg class="svg-icon grey"><use xlink:href="/assets/minima-social-icons.svg#github"></use></svg></a></li><li><a rel="me" href="https://sciences.social/@sansarkan" target="_blank" title="sansarkan"><svg class="svg-icon grey"><use xlink:href="/assets/minima-social-icons.svg#mastodon"></use></svg></a></li><li><a href="https://scholar.google.com/citations?user=lFql498AAAAJ%26hl" target="_blank" title="Google Scholar"><svg class="svg-icon grey"><use xlink:href="/assets/minima-social-icons.svg#google_scholar"></use></svg></a></li><li>
    <a rel="me" href="https://bsky.app/profile/sansarkan.space" target="_blank" title="sansarkan.space">
      <svg class="svg-icon grey">
        <use xlink:href="/assets/minima-social-icons.svg#bluesky"></use>
      </svg>
    </a>
  </li></ul>
</div>

  </div>

</footer>
</body>

</html>
